---
layout: post
title:  Hanoi Algoritması ile İlk Ruby Deneyimim
categories: [ruby]
---

Merhaba! Bugün Hanoi Kuleleri algoritması üzerinde çalışırken edindiğim deneyimden bahsedeceğim.

## Hanoi Kuleleri Nedir?
Hanoi Kuleleri üç çubuk ve farklı boyutlarda disklerden oluşan bir oyundur. Amacınız, disklerin tamamını bir çubuktan diğerine taşımaktır. Ancak bu taşıma sırasında dikkat edilmesi gereken iki önemli kural vardır:

* Aynı anda sadece bir disk taşınabilir.
* Büyük diskler, daha küçük bir diskin üzerine gelemez.

## Hatalarım
İlk olarak kendi çözüm algoritmamı oluşturdum. 3 çubuğu temsil eden 3 array kullandım ve diskleri bu arraylerde tuttum. Çözüm yollarını incelerken disklerin hep aynı hareketlerle yer değiştirdiğini farkettim. Tekrar eden 6 hareket üzerine çıkardığım algoritmayı Ruby koduna döktüm. Kontrol metoduyla hareketler sonucunda oluşan arraylerin sıralı olup olmadığını kontrol ettim. 
 
Sonuçta ortaya çıkan kod doğru çalışıyordu ve oyun çözülüyordu. Ama kodum karmaşık olmuştu ve çok uzundu. Arrayler üzerinde çalıştığım için algoritmamı koda dökerken birçok hata aldım. Her durumu düşünüp tekrar revize etmem gerekti. Ayrıca kontrol fonksiyonu gereğinden fazla devreye girdiği için çalışmayı uzatıyordu.

<script src="https://gist.github.com/gunaytas/9b5d44621cbf83c69c0c569ffc7134b0.js"></script>

Kendi çalışmamı tamamladıktan sonra algoritmanın rekürsif çözümünü inceledim. Kaynak, yardımcı ve hedef olarak belirlenen çubuklar üzerinden hareketleri yapıyor. Sürekli kendini tekrar eden bu algoritma her zaman en kısa yoldan, minimum hareketle oyunu tamamlıyor. Karmaşıklıktan uzak ve basit bir çözüm yolu sunuyor. 
 

<script src="https://gist.github.com/gunaytas/d632a8a668b497efe2696c2e656c1829.js"></script>

Hanoi kuleleri üzerinde çalışırken rekürsif metodlar üzerinde pratik yaptım. Çalışma mantığı üzerine kafa yordum. Benim için güzel vev öğretici bir deneyim oldu.
